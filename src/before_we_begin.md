# לפני שמתחילים...

להלן כמה דברים שאני לא יודע איפה להכניס אותם אבל שווה להתייחס אליהם.

## חומרה מומלצת

בעיקרון, אפשר "לעשות טייפ" עם כל מחשב מודרני
(מחמש השנים האחרונות ואף יותר).
להלן מפרט **מינימלי** עבור טייפסטינג.
שימו לב שהרצה של תוכנות כמו
After Effects, Photoshop, Illustrator, Mocha Pro וכו'
דורשת חומרה חזקה יותר, שאת המפרט המומלץ לה אציג ליד.

- **מערכת הפעלה:** Windows 7 לפחות, בוריאנט ה-64 ביט.
- **מסך:** IPS 1080p לפחות. רזולוציה גדולה יותר מומלצת.
- **מעבד:** 2 ליבות עם תדר מקסימלי של לפחות 2.5Ghz (מעבד 4 ליבות עם תדר מקסימלי של לפחות 3Ghz מומלץ)
- **זיכרון:** 8GB ראם לפחות, 16GB מומלצים.

  - Aegisub יכולה לטעון את הוידאו לזיכרון, דבר שלוקח כמה ג'יגה-בייטים.
  - Windows טוענת את כל הפונטים לזיכרון בעת עליית המערכת, ולכן גם הפונטים עצמם יכולים לתפוס כמה ג'יגה-בייטים בודדים, בייחוד כאשר ישנם המון פונטים.
  - After effects משתמשת בכל זיכרון המערכת הזמין לה כדי לשמור previews של טייפים, וככל שיש יותר זיכרון, כך After effects יכולה לשמור יותר וידאו במטמון.

- **שטח אחסון:** לפחות 220GB של אחסון אם כי יותר מומלצים,
שכן חיתוכי ווידאו שנעשה ל-After Effects
מאוד גדולים, ויכולים להגיע לכ-1GB לדקת סרטון. 
מומלץ שחלק מהשטח יהיה על SSD ויוקצה לזיכרון הדיסק של After Effects,
אך את ה-Typecuts עצמם אפשר לאחסן על HDD.

- **עכבר:** דרוש. אל תנסו לעצב עם טאצ'פד או עם מסך מגע. הדיוק הנדרש ידון אתכם לכישלון.

- **אינטרנט:** עדיף כמה שיותר מהיר, אבל אפשר לעבוד עם לפחות 25Mbps הורדה ו-5Mbps העלאה.

### מילה על טאבלטים

בעולם העיצוב והציור הדיגיטלי, טאבלטי ציור (drawing tablets)
הם כלי הכרחי ואף מומלץ לכל מעצב שרוצה לשדרג את היכולות שלו.
היכולת להשתמש בעט מאידך ובמדיום דיגיטלי מאילא
יכולה לשדרג משמעותית את הן חווית העבודה והן את התוצאה הסופית.

עבור עיצוב דפוס, אגיד בכנות, טאבלטי ציור הם לחלוטין overkill.
יחד עם זאת,
חלק קטן מהטייפסטרים
(cN3rd, nicoco ואולי עוד מישהו אי שם)
משתמשים בטאבלטי ציור על מנת לעצב טקסטים שונים
(בייחוד כתב יד או פונטים יפניים מסורתיים)
או להתאים רקעים עבור טייפים ספציפיים.

שימו לב שזה שממש אבל ממש לא צריך להשקיע כסף בטאבלט כדי להגיע לתוצאות יפות,
וזה לא הופך אתכם אוטומטית לטייפסטרים טובים יותר.
כל עוד יש את התפיסה של עקרונות העיצוב המתאימים,
טייפסטינג יפה אפשר ליצור גם עם עכבר, מקלדת ופונטים מתאימים.

יש שני סוגים של טאבלטי ציור:
**Pen Tablets**, שהם *משטחים* מיוחדים שאפשר לכתוב עליהם עם עט
(כגון Wacom Intous, Huion Inspiory, XP-Pen Deco),
ו-**Pen Displays**, שהם *מסכים* מיוחדים שאפשר לכתוב עליהם עם עט
(כגון Wacom Cintiq, Huion Jamvas, XP-Pen Artist Pro).

המשטחים זולים משמעותיים מהמסכים היעודיים
ויכולים להוות דרך לא יקרה להתנסות בציור דיגיטלי עם כלים מקצועיים.
יחד עם זאת,
עבודה עם המשטחים האלו דורשת מידה מסויימת של קורדינציית עין-מסך,
שיש לה עקומת לימוד מסויימת.
לעומתם,
המסכים מספקים דרך אינטואיטיבית לציור במחשב, אך יכולים להגיע לעלות גבוהה מאוד.
המסכים גם יכולים לתפוס הרבה מקום ולא להיות ניידים.
