# מונחון

## כללי
- **עיצוב דפוס (Typesetting\טייפסטינג)** - 
    אמנות עיצוב הטקסט.
    בהקשר של פנסאב, עיצוב שלטים, לוגואים וכו'.
- **טייפ (Type)** - 
    סלנג לעיצוב יחיד.
    יכול להתייחס לעיצוב עצמו מבחינה קונספטואלית,
    לכלל העיצובים בפרק,
    או לעיצוב הסופי אם מייצאים אותו מתוכנות כגון
    After Effects או Photoshop.
- **חיתוך (TypeCut)** -
    וידאו\תמונה גולמית שחתכנו
    מה-Raw של הפרק
    ועליו נעצב את הטייפ.

## מושגים בוידאו ועיבוד תמונה
- **פריים** - 
    תמונה בודדת מתוך סרטון.
- **פיקסל** -
    נקודה בודדת על המסך
    המופיעה בצבע מסוים.
- **ערוץ** -
    תמונת גווני אפור המייצגת אספקט סמויים
    של המידע בתמונה.
    למשל,
    ערוץ ה-R במרחב RGB
    מייצג את כמות הצבע האדום
    שיש בכל פיקסל ופיקסל.
- **מרחב צבעים** - 
    דרך לייצג צבעים באופן דיגיטלי.
    מרחב הצבעים מתורגם במערכת ההפעלה לצבעים פיזיים
    המוצגים על המסך.
- **RGB** - 
    מרחב צבעים שבו
    כל ערוץ מייצג צבע אחד
    מתוך שלושת הצבעים הבסיסיים של האור:
    אדום, ירוק וכחול \
    (**R**ed, **G**reen, **B**lue).
- **RGBA** - 
    הרחבה למרחב הצבעים RGB
    ובו אנו מוסיפים ערוץ נוסף (**A**lpha)
    המייצג את השקיפות של כל פיקסל.
- **YUV** - 
    מרחב צבעים מיוחד בו שלושה ערוצים:
    ערוץ המייצג את הבהירות של פיקסל בתמונה (Y או luma)
    ושני ערוצים ששילובם מייצג את הצבעים שלה (U,V, או Cb,Cr או chroma).
    ייצוג זה יותר יעיל מבחינת מקום
    ולכן משתמשים בו עבור וידאו דחוס.
- **Luma** - 
    ערוץ במרחב הצבעים YUV
    המייצג את הבהירות של כל פיקסל בתמונה.
    נקרא גם Y.
- **Chroma** - 
   ערוצים במרחב הצבעים YUV
   ששילובם מייצג את הצבע של כל פיקסל.
   אפשר לחלק את הערוצים בדרכים שונות,
   כגון Cb,Cr
   או U,V,
   אך כשאומרים Chroma
   הכוונה היא לשילוב הערוצים
   שממנו גוזרים את הצבע של כל פיקסל.
- **Chroma Subsampling** - 
    הקטנת הרזולוציה של ערוצי ה-chroma
    באופן מלאכותי
    כדי לחסוך מקום בדחיסת וידאו.
    [ראו את האילוסטרציה הבאה לסוגים שונים של Chroma Subsampling](https://en.wikipedia.org/wiki/Chroma_subsampling#/media/File:Common_chroma_subsampling_ratios.svg).
    הסוג הנפוץ ביותר הוא 4:2:0,
    ובו משתמשים אלא אם נאמר אחרת.
- **קודק (Codec)** - 
    פורמט מסוים לייצוג וידאו בצורה דיגיטלית.
    נבדיל בין קודקים מאבדי-מידע
    (lossy),
    כגון
    H.264, HEVC ו-AV1,
    לבין קודקים כמו
    Lagarith, UT-Video ו-FFV1
    שאינם מאבדי-מידע
    (lossless).

## טיפוגרפיה מערבית
- **סריף (Serif)** -
    מתייחס לסגנון עיצוב שמוסיף לאותיות סיומות שפיציות,
    או לסיומות (לסריפים) עצמן.
- **סנס סריף (Sans-serif)** - 
    סגנון עיצוב שלא מכיל אותיות שפיציות.
- **סלאב סריף (Slab-serif)** -
    סגנון עיצוב שמכיל שפיצים (סריפים) בולטים,
    בעלי עובי זהה לעובי האות.

## טיפוגרפיה יפנית
